.. _email_CAAIS:

Byl vám založen profil v CAAIS
==============================

Pokud lokální administrátor (nebo statutární zástupce v případě LA) při zakládání vašeho účtu neměl k dispozici údaje nutné pro ověření vaší totožnosti, naleznete ve své e-mailové schránce zprávu s předmětem **„Byl vám založen profil v CAAIS“** s odkazem pro ztotožnění svého profilu v CAAIS. Pokud jste připojeni v uzavřené síti CMS, můžete místo toho alternativně ztotožnit svůj profil v CAAIS v síti CMS.

Po ztotožnění profilu se budete moci v CAAIS autentizovat prostřednictvím Identity občana (NIA) nebo si budete moci :ref:`(1) nastavit heslo <email_CAAIS_IdP_aktivace>` a následně :ref:`(2) registrovat autentizační certifikát <email_CAAIS_IdP_certifikat>`.

Aktivace účtu s nutností ověření totožnosti uživatelem
------------------------------------------------------

1. Po kliknutí na odkaz v e-mailu vás systém přesměruje na stránku „Jak se chcete ztotožnit“, kde si zvolíte způsob, kterým chcete svou totožnost ověřit. Máte na výběr z několika možností:

- **Identita občana / NIA** - Totožnost ověříte prostřednictvím přihlášení se k Identitě občana. Systém CAAIS vás ověří na základě informací poskytnutých NIA.

- **Doklad totožnosti** - Po zvolení této možnosti vás systém vyzve, abyste vybrali druh dokladu, který chcete pro ověření totožnosti použít a uvedli jeho číslo. Pokračujte kliknutím na tlačítko ZTOTOŽNIT.

- **Přihlášení prostřednictvím CAAIS** - Lze využít v případě, kdy už jeden aktivní (tzv. přihlašovací) účet v CAAIS máte a disponujete i tzv. CAAIS IdP.

2. Po úspěšném ověření totožnosti pokračujte na stránku „První přihlášení”.

.. admonition:: Poznámka
   :class: note
   
   Jestliže se vám nedaří ověřit svou totožnost ani například prostřednictvím jiného dokladu, kontaktujte svého lokálního administrátora.