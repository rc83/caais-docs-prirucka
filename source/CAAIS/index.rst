==============
Co je to CAAIS
==============

`Centrální autorizační a autentizační informační systém (CAAIS) <https://caais.gov.cz/login>`_ slouží k jednotné autentizaci a autorizaci uživatelů (single sign-on) státní správy do Agendových informačních systémů (AIS) a také ke správě a řízení uživatelských rolí v těchto AIS, které komunikují se systémem CAAIS. Postupně nahradí původní JIP/KAAS. Pozice CAAIS je zakotvena v § 56a zákona č. 111/2009 Sb., o základních registrech.

CAAIS je vytvořen v designu respektujícím jednotné prostředí gov.cz a přináší pokročilé služby, které usnadní uživatelům přihlašování do agendových informačních systémů.

Autentizační a autorizační služby jsou díky němu pozvednuty na novou úroveň. CAAIS je totiž koncepčně modernější a jeho architektura kopíruje prostředí oblíbené Národní identitní autority, jejímž prostřednictvím se dá do systému i přihlašovat. CAAIS funguje na principu tzv. federačního hubu, který umožňuje připojení dalších poskytovatelů identit.

Jelikož systém CAAIS postupně nahradí tzv. JIP/KAAS, je velice důležité, abyste se řídili pokyny lokálního administrátora a podnikli v systému CAAIS potřebné kroky pro plnou aktivaci vašeho účtu. Nemusíte se obávat. Pro snadný přechod jsme pro vás připravili uživatelskou nápovědu, a to i ve formě instruktážních videí.

.. admonition:: Upozornění
   :class: warning
   
   **Upozornění pro pracovníky Kontaktních míst veřejné správy Czech POINT – pro přístup do rozhraní Czech POINT zůstává nadále v platnosti přihlašování výhradně pomocí JIP/KAAS.**

