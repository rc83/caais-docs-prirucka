.. _sz_prirucka:

==============================
Příručka statutárního zástupce
==============================

*V rámci počátečního přenosu dat mezi JIP/KAAS a CAAIS již došlo k migraci jak jednotlivých subjektů, tak agendových informačních systémů. Migrace uživatelských profilů je už ovšem v kompetenci vašich lokálních administrátorů.*

Činnosti statutárního zástupce
==============================

Aby mohl :ref:`lokální administrátor <la_prirucka>` uživatele přenést, **musí mu nejprve statutární zástupce založit v systému účet**. Jsou to totiž právě statutární zástupci, tedy hejtmani, starostové, ředitelé různých institucí, kteří jsou o spuštění CAAIS informováni jako první a celý proces zahajují.

Systém nabízí dvě možnosti, jak tento úkon provést:

- **Doporučovanou variantou** je :ref:`vyplnění online formuláře a jeho odeslání do datové schránky CAAIS <sz_prirucka_zalozeni_la_ds>`.
- Alternativně lze :ref:`založit nový uživatelský účet v prostředí aplikace CAAIS <sz_prirucka_zalozeni_la_CAAIS>`.

.. admonition:: Poznámka
   :class: note
   
   Pokud bude statutární zástupce sám působit v roli :ref:`lokálního administrátora (LA) <la_prirucka>`, není nutné o vytvoření účtu LA žádat, protože statutární zástupce má ke správě uživatelů také oprávnění ve stejném rozsahu jako lokální administrátor.

**Ve výchozím stavu má každý statutární zástupce v CAAIS vytvořen interní NEAKTIVNÍ účet**, protože předpokládáme nejvýše jednorázové přihlášení pomocí Identity občana (NIA) nebo účtu z datové schránky (ISDS). Chce-li tedy statutární zástupce aktivovat svůj interní účet CAAIS, musí se nejdříve přihlásit jinou metodou (NIA nebo ISDS), doplnit svou e-mailovou adresu a požádat o reset hesla tlačítkem "Zapomněl jsem heslo". Následně obdrží jednorázový kód a může si nastavit vlastní trvalé heslo. K plnohodnotné práci v roli :ref:`lokálního administrátora <la_prirucka>` je také nutné přiřadit si k účtu autentizační certifikát, tak jak je popsáno článku pro :ref:`běžné uživatele <bu_prirucka>`.

.. admonition:: Upozornění
   :class: warning
   
   **Zdůrazňujeme, že pokud jmenujete lokálního administrátora formulářem do datové schránky, nemusíte se do aplikace CAAIS vůbec přihlašovat.**

.. _sz_prirucka_zalozeni_la:

Založení lokálního administrátora
---------------------------------

.. grid:: 1

   .. grid-item-card:: :ref:`Chci založit lokálního administrátora datovou zprávou <sz_prirucka_zalozeni_la_ds>`
      :text-align: center

.. grid:: 1

   .. grid-item-card:: :ref:`Chci založit lokálního administrátora po přihlášení do CAAIS <sz_prirucka_zalozeni_la_CAAIS>`
      :text-align: center

Správa vlastního účtu
=====================

Správa vlastního účtu je stejná pro :ref:`statutární zástupce <sz_prirucka>`, :ref:`lokálního administrátora <la_prirucka>` i :ref:`běžného uživatele <bu_prirucka>`.

.. grid:: 1

   .. grid-item-card:: :ref:`Jak spravovat svůj účet <sprava_uctu>`
      :text-align: center

Další používání účtu v CAAIS
============================

Bez ohledu na to, že jste statutárním zástupcem, můžete i vy používat svůj účet v CAAIS jako každý jiný uživatel, včetně možnosti prokazovat jeho prostřednictvím svou identitu vůči dalším agendovým informačním systémům.

O aktivaci tzv. CAAIS IdP požádejte svého lokálního administrátora, který vám v systému tuto možnost aktivuje. V návaznosti na tuto aktivaci obdržíte e-mailem své uživatelské jméno a odkaz pro nastavení hesla. Pro další informace o používání CAAIS navštivte nápovědu určenou pro běžné uživatele.