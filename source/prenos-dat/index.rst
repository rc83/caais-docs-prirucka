.. _prenos_dat:

Přenos dat z JIP/KAAS do CAAIS
==============================

Centrální autentizační a autorizační systém (CAAIS) je navržen jako modernější a uživatelsky přívětivější nástupce současného JIP/KAAS, s nímž zůstává zpětně kompatibilní. Proto se přechodu na nový systém nemusíte obávat. Nečeká vás manuální zakládání uživatelských účtů ani nové přiřazování odpovídajících přístupových a činnostních rolí a agend. Pro hladký přesun je pro vás připravena aplikace pro přenos dat, která již je součástí aplikace CAAIS.

V rámci prvotního nastavení byly do CAAIS přeneseny agendové informační systémy (AIS) a subjekty (OVM, SPUÚ). K subjektům byly zároveň dotaženy jejich působnosti dle Registru práv a povinností (RPP) a jejich statutární zástupci z registru osob a RPP. Prvním krokem, který je potřeba z pohledu subjektu zajistit, představuje jmenování lokálního administrátora, jenž bude v prostředí CAAIS spravovat všechny další uživatele subjektu. Tento úkon je vyhrazen statutárnímu zástupci, tedy vedoucímu představiteli subjektu, kterým je např. hejtman, starosta, ředitel… Lokální administrátor následně může provést migraci uživatelských účtů a jejich rolí (případně i zřizovaných organizací a účtů k nim vázaným) z prostředí JIP/KAAS do CAAIS.

Pokud si chcete práci se systémem vyzkoušet, použijte prosím školicí nebo testovací prostředí, případně můžete v produkčním prostředí využít simulované migrace.